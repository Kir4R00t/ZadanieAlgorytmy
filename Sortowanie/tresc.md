2.3 Zadania

1. Zaimplementuj algorytm sortowania przez scalanie MergeSort. Danymi algorytmu są ciągi par liczb całkowitych (x, y). Kluczem sortowania jest pierwsza współrzędna pary, a w przypadku dwóch par o tej samej pierwszej współrzędnej, kluczem jest druga współrzędna. Ciągi par mogą być:
   (a) podawane z klawiatury
   (b) wczytywane z pliku tekstowego
   (c) generowane losowo.

2. Zaimplementuj wariant algorytmu sortowania szybkiego QuickSort z pojedynczą rekurencją. Algorytm ma sortować elementy w porządku malejącym. Danymi algorytmu są ciągi par napisów (imię, nazwisko). Kluczem sortowania jest pole nazwisko, zaś w przypadku par o tej samej wartości tego pola, kluczem jest pole imię.

3. Zaimplementować wariant algorytmu sortowania szybkiego QuickSort, w którym podciągi o długości k<10 są porządkowane algorytmem sortowania przez wstawianie. Danymi algorytmu są łańcuchy znaków ze zbioru liter (małych i dużych) oraz cyfr.

4. Dany jest zbiór studentów pewnego kierunku. Dane studenta stanowią pakiet informacji:
   ● numer indeksu
   ● wyniki z 15 zajęć laboratoryjnych AiSD (na każdych zajęciach student otrzymuje 0.5 punktów).

Ocena z zajęć wystawiana jest zgodnie z sumaryczną ilością zdobytych punktów. Zaimplementować algorytm, który w sposób efektywny pozwoli ustalić, które miejsce na liście rankingowej zajmuje student o podanym numerze indeksu. Dane do algorytmu wprowadzane są opcjonalnie: albo z klawiatury albo z pliku tekstowego.
